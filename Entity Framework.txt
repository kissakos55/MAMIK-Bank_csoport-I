Entity Framework
Az ADO.NET Entitás-keretrendszer (EF, Entity Framework) egy objektum-relációs leképező keretrendszer a .NET keretrendszerhez.

-Az ADO.NET Entitás Keretrendszer architektúrája az alábbiakból áll össze növekvő absztrakciós sorrendben:

Adatforrás-specifikus kiszolgálók, amely absztrakciós ADO.NET felületeket használnak fel az adatbázis kapcsolathoz, amikor sémák szerint programozunk.

Leképzés kiszolgáló, egy adatbázis függő kiszolgáló, amely lefordítja az Entitás SQL utasításfát lekérdezésekké az adatbázis natív SQL nyelvének megfelelően. Ez magába foglalja a tároló függő hidat, azt a komponenst, amely felelős a generikus utasításfák tárolófüggő utasításfákra való fordításáért.

EDM elemző és nézet leképezés, amely felhasználja az adatmodell SDL specifikációját, és az alapján, ahogyan az leképez a relációs modellre, lehetővé teszi az elméleti modellben történő programozást. A relációs sémából létrehoz nézeteket, amely megfelel az elméleti modellnek. Összegyűjti az információkat különböző táblákból entitásokat kialakítva belőlük, és szétosztja, illetve frissíti az entitás adatait a különböző táblákban, függetlenül attól, mely táblák tartoznak az entitáshoz.

Lekérdezés és frissítés csővezeték, azaz pipeline, folyamat-lekérdezések, filterek és frissítési kérelmek küldése, hogy átalakítsa őket kanonikus utasításfákká, amelyeket tároló specifikus lekérdezésekké alakít a leképzés szolgáltató segítségével.
Metaadat szolgáltatók, ez kezeli az összes entitáshoz rendelt metaadatot, kapcsolatokat és leképezéseket.
Tranzakciók, elérhetővé teszik a tár tranzakciós szolgáltatásait. Amennyiben a felhasznált tároló nem támogatja a tranzakciókat, a szükségeknek megfelelően ez a réteg valósítja meg ezeket.

Koncepciós réteg API, egy olyan környezet, amely lehetővé teszi a koncepciós séma programozását. Követi az ADO.NET mintákat Connection objektumok használatával, hogy leképezés szolgáltatókra hivatkozzon, használja a Command objektumokat hogy leképezések küldjön el, és EntityResultSets vagy EntitySets-ként adja vissza a végeredményt.

Kapcsolat nélküli/leválasztott komponensek, helyileg tárolják az adathalmazt és az entitás halmazokat, hogy kihasználják az ADO.NET Entitás Keretrendszer lehetőségeit egy alkalmanként csatlakozó környezetben.
Beágyazott adatbázis: az ADO.NET Entitás Keretrendszer magában foglal egy könnyű súlyú adatbázist a relációs adatok felhasználó oldali gyorsítótárazására.

Tervező eszközök, a Leképezés Tervezőhöz hasonlóan ezek szintén beépítettek az ADO.NET Entitás Keretrendszerbe. Egyszerűsíti a leképezéseken végzett feladatokat egy koncepciós sémából relációs sémába és meghatározza, hogy az entitás típus adott tulajdonságai mely táblához tartoznak az adatbázisban.
Programozási réteg, rajta keresztül férünk hozzá az EDM-hez mint programozási konstrukcióhoz, amely felhasználható a programozási nyelveken.

Objektum szolgáltatások, automatikusan generálják a kódot CLR osztályokhoz, amelyek az entitásnak megfelelő tulajdonságokkal rendelkeznek, ezzel lehetővé téve az entitások .NET objektumokként való példányosítását.

Web szolgáltatások, az entitások segítségükkel web szolgáltatásként elérhetőek.

Magas szintű szolgáltatások, mint például a jelentés szolgáltató, amely entitásokkal dolgozik relációs adatok helyett.